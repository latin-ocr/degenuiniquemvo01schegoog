...2..-

longam praemittere commentationem ab huius opellae insti-
tuto et ratione perquam alienum· arbitratus sum. Librum enim
scribet qui collegerit et examinaverit opiniones illa de re
dissimiles atque diversas. Facere tamen non possum, quin,
quamnam secutus sim rationem, breviter commoneam.

Itaque neque eos plane vidisse verum, qui casus linguae
graecae singulos ad loci referrent relationes neque eos qui
grammaticam sequerentur doctrinam, immo prorsus medium
quendam tenendum esse cursum, ita ut alii casus sint gram-
matici habendi, aliorum principium deduci possit ad loci rela-
tiones, quoniam indogermanicarum linguarum adhibita com-
paratione certum fere habemus exploratumque, applicavi me
ad eum, qui rem ad liquidum paene perducens dilucidissime
disserat de principali significatione casuum, dico· Fr. Holz-
weissigium, cujus liber bonae sane frugis plenissimus in-
scribitur: „Wahrheit und Irrthum der localistischen Casus-
theorie. —- Ein Beitrag zur rationellen Behandlung der grie-
chischen und lateinischen Gasussyntax auf Grund der siche-
ren Ergebnisse der vergleichenden Sprachforschung. Leipzig,
1877.“ — Idem vir doctus singillatim graeci genetivi syntaxis
lineamenta adumbravit, in progr. gymnasii Bielefeldensis 1877.
-—— Est autem demonstratum ab ec, quod quidem jam quum
alii tum Delbriickius (Ablativ‚ LocaliS, Instrumentalis im
Altindischen, Lateinischen‚ Griechischen und Deutschen. Berl.
1867) intellexerant, genetivum graecum non solum genuinum
esse genetivum sed munera etiam ablativi suscepisse. Illius
quidem, quem adnominalem esse commode dicunt, ea est vis}
ut arctissima eo exprimatur nominum duorum conjunctiO, quae
tamen qualis sit, utrum possessionem designet an partitionem
an qualitatem, forma ipsa minime significatur. Adjectiva
autem, adverbia, verba idcirco constat consociari cum gene·
tivo genuino, quandoquidem notio illis subest nominalis.

His, ut decet, profligatis jam accedo ad singula genetivi
genuini genera pertractanda dispositionem secutus, quam dedit
Holzweissigius.

 

 

 

